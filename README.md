# Operaatio peili

Toimintaohje Suomessa oleskelevien
valmiustilan nostamiseksi valmiustoiminnalla 

Hack the Crisis Finland -tapahtuman aineistot
 
Laadittu:                 Maaliskuu 20-22, 2020
Laatijat:   K. Koponen, L. Lievonen, M. Haimila 
 
### 1. TILANNEKUVA MAAILMASSA JA ERITYISESTI SUOMESSA 22.3.2020

 
Joulukuun 2019 lopussa leviämään lähtenyt koronavirus on kehittynyt maailmanlaajuiseksi pandemiaksi, joka on aiheuttanut maailmantalouden historiallisen nopeasti syvenneen laman sekä useissa maissa kansanterveydellisen kriisin, joka on jo edennyt suureksi tragediaksi ainakin Kiinassa, Italiassa, Iranissa. Yhtään ei voi kuitenkaan vähätellä kriisin vaikutusta myös kaikkiin muihin maailman valtioihin. Uhkana on, että kriisi leviää ja syvenee, mikä voi aiheuttaa humanitaarisen katastrofin olennaisen syvenemisen. Toisaalta tähän mennessä kertyneen tietämyksen valossa vaikuttaa myös siltä, että yhteisöt voivat omalla toiminnallaan ja ennen kaikkea varautumisellansa ehkäistä kriisin syvenemistä.


Kriisiin varautumisen onnistumisessa keskeistä on etenkin alkuvaiheessa nopea toiminta, jolla valmiustilaa nostetaan pikaisesti tasolle, joka auttaa reagoimaan hallitulla tavalla terveys- ja talouskriisin nopeisiin vaihteluihin. Otaksuttavissa on, että kriisin huippua ei ole vielä juuri missään valtiossa saavutettu, poikkeuksena mahdollisesti Kaukoidän maista esim. Kiina ja Etelä-Korea. Myös näiden valtioiden osalta on kuitenkin aivan liian varhaista tietää tai luotettavasti arvioida, onko kriisi vielä syvenemässä kyseisissä valtioissa talous- ja/tai terveyskriisinä ns. toisessa aallossa. Terveysviranomaiset ovat varoittaneet, että pandemioille on tyypillistä, että ne jäävät vaikuttamaan ihmisyhteisöihin pitkäksi aikaa ja voivat aiheuttaa useissa aalloissa sairaushuippuja, minkä takia on vielä vaikea arvioida kriisin ajallista kestoa luotettavasti.


Kriisin asteittainen, mutta nopea eteneminen on osoittanut, että valtiot ja ihmiset eivät olleet varautuneet sanotunlaiseen kriisiin, eikä sen uhkakuvaa tunnettu riittävän hyvin. Kriisiin on lopulta reagoitu valtioiden toimesta kaikkialla, mutta edelleen kriisin hallinta ja ihmisten ohjaaminen tehokkaaseen puolustukseen on keskeneräistä ja paikoin jopa hyvin puutteellista. Katsomme, että yhteisöjen on valtioiden tuella reagoitava kriisiin valmiustasoa nostamalla edelleen huomattavasti aktiivisemmin, mikä käytännössä tarkoittaa siis passivoituneen yhteiskunnan aktivointia ja ohjaamista tavalla, joka kykenee tehokkaasti puolustautumaan koronaviruksen aiheuttamilta talous- ja terveysuhilta.
Laajemmassa mielessä kriisin voittamisessa on kyse järjestäytyneen yhteiskunnan puolustamisesta, mikä jokaisen ihmisen tulisi sisäistää varhaisessa vaiheessa kriisiä. Vaakapuntarissa on toisaalta i) päätökset ja toimet, joilla puolustetaan demokratiaa, turvallisuutta ja vapautta; sekä toisaalta ii) passiivisuus, joka rapauttaa yhteiskuntaa sisältäpäin, ihmisten itsensä takia.


Mikäli passiivisuutemme kehittyisi lamaantumiseksi, jota peilaisi pelon, vihan, hysterian ja luovuttamisen tunne, niin liikkuisimme hyvin todennäköisesti vaarallisilla ihmisarvoa kunnioittamattomilla vesillä. Mutta, jos löydämme itsestämme voimavaran, joka ymmärtää kriisin syvyyden ja on valmis puolustautumaan kriisiltä aktiivisella osallistumisella, niin voimme voittaa kriisin historiallisesti tarkastellen jopa ennennäkemättömällä tavalla. Ikinä aiemmin ihmiskunnalla ei ole ollut vastaavaa tieteen, teknologian ja elintason tarjoamaa suojaa luonnonkatastrofia vastaan, mikä antaa meille toivoa. Toisaalta meidän on osattava olla itsekriittisiä ja tarkasteltava omaa käyttäytymistämme harkiten, ikään kuin peilistä, jotta ymmärrämme keskeisen roolimme kriisin voittamisessa. On rohkaisevaa myös ajatella, että sukupolvemme ei ole taistellut aiemmin samanlaista kriisiä vastaan. Nyt siis joudumme, ja toisaalta pääsemme, näkemään ihmisyytemme todellisen voiman ja kyvykkyyden luonnon edessä. Meistä itsestämme on siis kiinni, niin yksilöinä kuin yhteisöinä, minkälaisen vallan luonnonvoimille annamme ja toisaalta, miten toivumme kriisistä yhdessä.


---


Suomi on toistaiseksi välttynyt kriisin vakavimmilta seurauksilta, mutta olemme myös olleet onnekkaita. On lähinnä sattumaa, että koronaviruksen leviäminen alkoi Suomessa myöhemmin kuin epidemian keskipistemaissa, joten olemme ehtineet implementoida paremmalla ´etupainolla´ liikkumisrajoituksia ja nostaa terveydenhuollon valmiustilaa varhaisemmassa vaiheessa kuin monet verrokkimaamme. Edelleen epidemia kuitenkin leviää vauhdilla Suomessa ja lienee vain ajan kysymys, kun aloitamme Suomessa seuraamaan kuolonuhrien päivittäin nousevaa määrää.


Helsingin yliopistollisessa sairaalassa (HUS) työskentelevät ihmiset ovat kertoneet epävirallisia kanavia pitkin tilanteen nopeasta muuttumisesta uhkaavaksi sairaaloissa ja toisaalta myös valtamediassa on uutisoitu mm. sairaaloita piinaavasta resurssipulasta, joka on pakottanut sairaalat kierrättämään kertakäyttötarkoitettuja sairaalavarusteita (esim. suojapuvut, hengityssuojat, sairaalavälineistö). Ymmärrettävää on, että pahentuessaan resurssipula henkilöstöstä ja välineistöstä uhkaa koko terveydenhuoltojärjestelmän kantokykyä, mikä on terveydenhuoltojärjestelmän koko olemassaolon edellytys.


Suomalaisten ja Suomessa oleskelevien on herättävä viivytyksettä kriisin syvyyteen. Kriisin olemassaoloa ei ole ymmärretty, mikäli vertaamme koronaviruksesta aiheutuneita tämän päivän kuolinlukuja vaikkapa ns. kausiflunssojen aiheuttamiin kuolemiin. On myös epäselvää, miten tulemme ylipäätänsä laskennallisesti tilastoimaan kuoleman suoraan koronakriisin aiheuttamaksi vai muuksi kuolemaksi. Mikäli epidemia pahenisi esim. Italiassa nähdyllä tavalla, niin tulisimme myös näkemään nousun kuolleisuudessa, joka ei suoranaisesti johdu koronaviruksen aiheuttamasta COVID-19 sairaudesta, mutta kyseinen kuolleisuus olisi todennäköisesti kuitenkin pystytty ehkäisemään ilman epidemiaa. Ensimmäisenä tällainen muunlainen kuolleisuus tulisi lisääntymään sairaaloissa, kun sairaalat eivät pystyisi enää entisellä tavallansa hoitamaan muita sairauksia, jotka nekin edellyttävät nopeaa ja tehokasta hoitoa kuoleman välttämiseksi. Tällöin joudutaan priorisoimaan potilaiden välillä, mikä käytännössä tarkoittaa ihmisen hylkäämistä oman onnensa nojaan, jotta joku muu voisi saada hoitoa, vaikkakin sangen puutteellista sellaista.


On meidän kaikkien vastuulla pitää huolta siitä, että terveydenhuollon ammattilaiset ja muut kriisin keskiössä työskentelevät saavat kaiken tukemme silläkin uhalla, että auttaminen asettaisi auttavan henkilön vakavan turvallisuhan piiriin tai muuten laskisi hänen elintasoaan. Jotta tukemme ei olisi vaan rohkaisevia sanoja, niin meidän on aloitettava järjestäytyminen ja kouluttautuminen kriisiin, jotta pystymme tehokkaammin yhteisvoimin toimimaan hätätilassa tukena niille ammattilaisille, jotka jo nyt toimivat yhteiskunnan kriittisillä sektoreilla esim. terveydenhuollon, logistiikan, ruoanjakelun, vedenjakelun, sähkönjakelun, infrastruktuurin, turvallisuuden ja hallinnon saralla.


Operaatio Peili on toimintaohjeistus ja -ehdotus, jonka avulla on tarkoitus käynnistää laajamittainen Suomessa oleskelevien ihmisten valmiustilan nosto siten, että ensivaiheessa tarjotaan etenkin etänä sähköisesti kriisiajan tehtäviin koulutusta ja seuraavassa vaiheessa valmiustilaan koulutettuja henkilöitä aletaan hyödyntämään aktiivisina yhteiskunnan tukifunktioina ammattilaisten tukena.


Operaatio Peilin perusajatuksena on kansalaisten aktivoiminen hyödylliseksi yhteiskunnan voimavaraksi, mikä hyödyntää toisaalta heitä itseään ihmisinä, mutta toisaalta myös koko yhteiskuntaa yhteisönä. Yhteiskuntaamme kohdannut nopea talouslama on myös vapauttanut ihmisten työresursseja nopealla vauhdilla käyttämättömiksi ja elintärkeää olisikin, että nämä lomautuksen tai työsuhteen päättämisen kokeneet ihmiset saataisiin nopeasti aktivoitua, jotta heidän osaamistansa ja energiaansa voitaisiin hyödyntää tehokkaasti kriisin keskellä. Tästä myös Operaatio Peilissä on kyse: rakentaa valmiustilan koordinointiin tarkoitettu kanava, jonka avulla valmiustilaa aletaan ensivaiheessa nostaa ainakin valmiuskoulutuksilla.
Perusolettamamme on, että koordinoidusti aktiiviset kansalaiset ovat parempi suoja käsillä olevaa uhkaa vastaan, kuin passiivisesti ja epäkoordinoidusti toisistaan irrallaan elävät ihmiset. Tämä ei tarkoita hallitsemattoman fyysisen kanssakäymisen lisäämistä yhteiskunnassa, vaan nimenomaan juuri päinvastaista. Se tarkoittaa toimenpiteitä, joilla muuttuneissa olosuhteissa lisätään kansalaisten kriisitietoisuutta ja koordinoidaan heitä tekemään kollektiivisesti yhteisölle rakentavampia ratkaisuja.


Onnistuessamme katsomme pian yhteisestä peilistämme meidän kaikkien sielujamme ja huomaamme löytäneemme  sisältämme kollektiivisen identiteetin, joka perustuu yhteisvastuulle, eli epäitsekkyydelle, jonka keskiöissä on toisista huolehtiminen ja uhrautuminen yhteisen hyvän puolesta.


---


Vaikka tulevaisuuden ihmiset luultavimmin katsovat tämän päivän kuvastoa ihmetellen kansojemme valmiustason heikkoutta ja tietoisuutemme puutetta, niin meidän tehtävänämme on näyttää heille, että löysimme myös tässä ajassa itsestämme yhteisen luovan voimavaran, joka piinallisessa tilanteessa kykeni puolustautumaan joukkoomme saapunutta kalman varjoa vastaan.
Välittömästi ensivaiheessa meidän on opittava, että kriisiä ei voiteta sen kieltämisellä (esim. toteamalla, että ihmiskuntaa on ennenkin tappanut vakavammatkin sairaudet), vaan siihen aktiivisesti ja oikealla tavalla reagoimalla. Olemme pyrkineet toimintaehdotuksessamme ymmärtämään ja ratkaisemaan osaltamme, mitkä ovat niitä tiedon jyviä, joilla suhtaudumme kriisin ratkaisemiseen oikealla tavalla.


Emme voi liikaa korostaa, että vihollisemme on taistelussamme luonto ja sen puitteissa kummunnut kollektiivinen tietoisuutemme, joten oikea tapa reagoida kriisiin lähtee luonnollisloogisten syy-seuraussuhteiden ymmärtämisestä ja toisaalta aktiivisista toimenpiteistä, joilla ehkäistään sanottujen syy-seuraussuhteiden humanitääristä kärsimystä lisäävä eteneminen. Edellä sanotusta johtuen identifioimme tässä poikkeustilassa suurimmaksi riskiksi, että työkykyinen kansanosa jää odottamaan ratkaisua passiivisena, ikään kuin turvallisia ratkaisuja ja toimenpiteitä ei olisi tehtävissä aktiivisesti juuri nyt, tässä ja nyt.


Ratkaisuja rakentaessa tarkoituksenamme ei ole, että elämästämme häviää ilo ja sielujemme vapaus. Se ei poista sitä, että järkevät ratkaisut vaativat silti olennaisella tavalla toimintamalliemme muuttumista tiedostavammiksi, vastuullisimmiksi ja huolellisemmiksi. Ihmisen selviytymisen ja kukoistuksen kannalta on kriittistä, että mahdollisimman moni meistä ymmärtäisi oman kollektiivisen vastuunsa yhteiskuntaan osallistumisesta siten, että yhteisön voima ja puolustuskyky ovat voimakkaampia yhdessä ryhmässä toimien kuin yksin yksilöinä tyhjyydessä vaeltaen.

 
### 2. VALMIUSTILAN NOSTAMISEN PORTAITTAINEN KÄYNNISTÄMINEN


Suomen talous ajautui ennennäkemättömällä tavalla ja hyvin nopeasti talouslamaan viimeistään torstaina 12.3.2020 lukien, kun muuttuneet olosuhteet alettiin lopulta ymmärtämään laajasti ja eduskuntapuolueet antoivat saman päivän iltana hallitukselle tukensa valmiuslain käyttöönotolle tarvittaessa. Tämän jälkeen Suomen hallitus linjasi muutamaa päivää myöhemmin 16.3.2020 lisätoimenpiteistä, joiden tarkoituksena oli hidastaa koronavirustartuntojen leviämistä sekä suojella riskiryhmiä. Vain päivää myöhemmin 17.3.2020 valtioneuvosto antoi kuitenkin jo kaksi käyttöönottoasetusta eduskunnalle, joiden puitteissa alettiin soveltaa vuonna 2011 säädettyä valmiuslakia ensimmäistä kertaa, sen sinänsä lyhyessä historiassa. Niin sanottuna ´rauhan aikana´ tämä oli joka tapauksessa ensimmäinen kerta, kun Suomessa alettiin soveltaa poikkeusolosuhteisiin tarkoitettua valmiuslainsäädäntöä, joka kuvainnollisesti käynnistää prosessin, jossa valtiojohdolle (valtioneuvosto) siirtyy demokraattiseen yhteiskuntaan tarkoitetut lähes äärimmäiset suvereenin oikeudet. Toki järjestäytyneessä yhteiskunnassa lain soveltaminen on edelleen sidottua oikeusvaltiolliseen oikeuskäsitykseemme, mutta samalla kyseinen päätös on myös lainsäätäjän vahva julkinen signaali järjestelmän ajautumisesta vakavaan kriisiin. Se itsessään kertoo siis tilanteen ja tapahtumien historiallisuudesta ja erityisestä poikkeuksellisuudesta.


Valmiustilan nostaminen on siis käynnistetty Suomessa kuten edellä kuvattu tiivistää. Pääministerimme eilinen 20.3.2020 HS:lle annettu haastattelu tiivisti hyvin kriisin vakavuuden ja toisaalta kriisin ratkaisukeinon: haastattelu oli otsikoitu pääministeri Sanna Marinin lausumalla ”valtio ei voi yksin ratkaista koko kriisiä”, mikä oli selvästi täysin totta, ja viittasi kansalaisten henkilökohtaiseen vastuuseen kriisin ratkaisemisessa.


Valmiustilan nostamisen kynnyksellä meidän kaikkien tehtävänä on, että kukin meistä yksilöinä kehittää yhteisölle ratkaisuja, jotka ovat omiaan ratkaisemaan kriisiä. Kyse on siis osallistavuuden merkityksen sisäistämisen vahvistamisessa mahdollisimman monessa ihmisessä. Katsomme, että sisäistämisen on oltava luonteeltaan menneeseen ajattelutapaan verrattuna jopa radikaalia, mutta ei kuitenkaan toista ihmistä kohtaan pahansuovasti tuomitsevaa, puhumattakaan yleisemmin ihmisyyden kuvaa halventavaa käytöstä. Tällä emme tarkoita, etteikö esimerkiksi etiikan, filosofian ja uskonnollisuuden kriittisistä kysymyksistä tulisi voida keskustella avoimesti ja kriittisesti, vaan sen sijaan tarkoitamme sitä, että keskustelun ja ajattelun tulisi tähdätä ajatusten ja ideoiden kritisoimiseen, jossa ajatusten esittäjään ei kohdisteta ylenpallista henkilöpaheksuntaa.


Perinteinen ajatus on ollut, että oikean ja väärän problematiikka tulee poikkeusoloissa jatkuvasti uudelleen ja uudelleen kriittisellä tavalla arvioitavaksi,  emmekä valitettavasti voi luottaa samalla tavalla viikkoa aiemmin tehtyyn asiantuntija-arvioon siitä, kuinka meidän tulisi ymmärtää tätä hetkeä ja tulevaa hetkeä. Nopeasyklisyys aiheuttaakin nähdäksemme  riskin siitä, että työkykyinen kansanosa jää odottamaan ratkaisua valtiolta, ikään kuin ratkaisuja ja toimenpiteitä ei olisi tehtävissä meidän kaikkien yhteisestä toimesta, nimenomaan jo tässä hetkessä, tässä ja nyt.


### 3. VALMIUSKOULUTUKSET ENSIVAIHEESSA


Ehdotuksenamme on, että viivytyksettä valtio, yhteisöt ja yritykset  voivat 
Yheiskunnassa toimivien yritysten, yhteisöjen ja yksilöiden tehtävänä on, yhteistyössä valtion kanssa, kehittää mahdollisimman viivytyksettä malleja,  t
 
### 4. VASTIKKEELLISUUS OSALLISTUJALLE

 
### 5. VALTIOVALLAN OHJAAMINEN

 
### 6. LOPUKSI

 
Hallittuneisuus - keskeistä
 
